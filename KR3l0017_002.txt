# -*- mode: mandoku-view; -*-
#+TITLE: 唐摭言
#+DATE: 2015-08-24 23:37:14.136573
#+PROPERTY: ID KR3l0017
#+PROPERTY: BASEEDITION WYG    
#+PROPERTY: JUAN 卷二
<pb:KR3l0017_WYG_002-1a>¶
欽定四庫全書¶
　唐摭言卷二¶
　　　　　　　　　　　五代　王定保　撰¶
　　京兆府解送¶
神州解送自開元天寶之際率以在上十人謂之等第¶
必求名實相副以滋教化之源小宗伯倚而選之或至¶
渾化不然十得其七八茍異于是則往往牒貢院請落¶
由暨咸通乾符則為形勢吞嚼臨制近同及第得之者¶
<pb:KR3l0017_WYG_002-1b>¶
互相誇詫車服侈靡不以為僭仍期集人事貞實之士¶
不復齒所以廢置不定職此之由其始末録之如左¶
　　元和元年登科記京兆等第牓序¶
天府之盛神州之雄選才以百數為名等列以十人為¶
首起自開元天寶之世大厯建中之年得之者摶躍雲¶
衢階梯蘭省即六月冲霄之漸也今所𫝊者始于元和¶
景戌嵗次序名氏目曰神州等第録¶
　　廢等第¶
<pb:KR3l0017_WYG_002-2a>¶
開成二年大尹崔珙判云選文求士自有主司州府送¶
名豈合差等今年不定高下不鎖試官既絶猜嫌暫息¶
浮競差功曹盧宗囘主試除文書不堪送外便以所下¶
文狀為先後試雜文後重差司録侯雲章充試官竟不¶
列等第明年崔珙出鎮徐方復置等第¶
大中七年韋澳為京兆尹牓曰朝廷將裨教化廣設科¶
場當開元天寶之間始専明經進士及貞元元和之際¶
又益以薦送相高當時唯務切磋不分黨甲絶僥倖請¶
<pb:KR3l0017_WYG_002-2b>¶
託之路有推賢讓能之風等列標名僅同科第既為盛¶
事固可公行近日以來前規頓改互争强弱多務奔馳¶
定髙卑于下第之初决可否于差肩之日曾非考覈盡¶
繫經營奥學雄文例舍于貞方寒素增年矯貌盡取于¶
朋比羣强雖中選者曾不足云而争名者益熾其事澳¶
叨居畿甸合貢英髦非無藻鑑之心懼有愛憎之謗且¶
李膺以不察孝㢘去任胡廣以輕舉茂才免官况在管¶
窺實難裁處况禮部格文本無等第府解不合區分其¶
<pb:KR3l0017_WYG_002-3a>¶
今年所合送省進士明經等並以納䇿試前後為定不¶
在更分等第之限¶
　　置等第¶
乾符四年崔涓為京兆尹復置等第差萬年縣尉公乘¶
億為試官　試火中寒暑退賦　殘月如新月詩¶
李時(文公/孫)韋硎　沈駕　羅𨼆　劉纂　倪曙¶
唐駢　周繁(池人/善賦)呉廷𨼆　賈涉(其年所試八韻涉/擅場而屈其等第)¶
　　府元落¶
<pb:KR3l0017_WYG_002-3b>¶
郭求(元和/元年)楊正舉(六/年)唐炎(八/年)髙釴(九/年)平曾(長慶二/年貶)¶
崔伸(寶厯二/年罷)韋鋋(太和/二年)鄭從讜(開成/二年)韋瑑(乾寜/二年)¶
　　等第末為狀元¶
李固言(元和/七年)¶
　　等第罷舉¶
劉隲　　　田鬯(並元和/七年)張傒　　　韋元佐(並元和/八年)¶
孟夷(十二/年)　韋璟(十四/年)　辛諒　　　崔殻¶
薛渾(並長慶/元年)韋澌　　　李餘(並二/年)　郭崖(三/年)¶
<pb:KR3l0017_WYG_002-4a>¶
李景方　　盧鎰(並寳厯/元年)韋敖(二/年)　　元道¶
韋衍(並太和/二年)殷恪　　　劉筠(並八/年)　崔濆(開成/二年)¶
胡澳　　　樊京(並三/年)　温岐(四/年)　　蘇俊(五/年)¶
韓宁(㑹昌/二年)　李謩　　　韓肱(並三/年)　魏鐐¶
孫璵(並四/年)　韋硎　　　沈駕　　　羅隱¶
周繁(並乾符/四年)¶
　　為等第後久方及第¶
韋力仁　　趙蕃　　　黄頗(並十/三年)　劉纂(後二十/一年)¶
<pb:KR3l0017_WYG_002-4b>¶
論曰孟軻言遇不遇命也或曰性能則命通以此循彼¶
匪命從於性耶若乃大者科級小者等列當其角逐文¶
場星馳解試品第潛方於十哲春闈斷在於一鳴奈何¶
取舍之源殆不踵此或解元永黜或髙等尋休黄頗以¶
洪奥文章蹉跎者一十三載劉纂以平漫子弟汨沒者¶
二十一年温岐濫竄於白衣羅𨼆負冤於丹桂由斯言¶
之可謂命通性能豈曰性能命通者歟茍怫於是何姦¶
宄亂常不有之矣(京兆府解試比同禮部三場/試巢冦之後並只就一場耳)¶
<pb:KR3l0017_WYG_002-5a>¶
　　海述解送¶
荆南解比號天荒大中四年劉蜕舍人以是府解及第¶
時崔魏公作鎮以破天荒錢七十萬資蜕蜕謝書畧曰¶
五十年來自是人廢一千里外豈曰天荒¶
　　争解元(叩貢院門求/試後到附)¶
同華解最推利市與京兆無異若首送無不捷者元和中¶
令狐文公鎮三峯時及秋賦牓云特加置五場盖詩謌¶
文賦帖經為五場常年以清要書題求薦者率不減十¶
<pb:KR3l0017_WYG_002-5b>¶
數人其年莫有至者雖不逺千里而來聞是皆寖去唯¶
盧𢎞正尚書獨詣華請試公命供帳酒饌侈靡於往時¶
華之寄客畢縱觀於側𢎞正自謂獨步文場公命日試¶
一場務精不務敏也𢎞正已試兩場而馬植下解植將¶
家子弟從事輩皆竊笑公曰此未可知既而試登山採¶
珠賦畧曰文豹且異于驪龍採斯疏矣白石又殊於老¶
蚌剖莫得之公大服其精當遂奪𢎞正解元後𢎞正自¶
丞郎將判鹺俄而為植所據𢎞正以手札戲植曰昔日¶
<pb:KR3l0017_WYG_002-6a>¶
華元已邅毒手今來鹺務又中老拳復日試破竹賦¶
咸通末永樂崔侍中廉問江西取羅鄴為督郵鄴因主¶
解試時尹璞自逺來求計偕璞有文而使氣鄴挾私黜¶
之璞大恚怒疏鄴云羅鄴諱則則可知也鄴父則為餘¶
杭鹽鐵小吏¶
白樂天典杭州江東進士多奔杭取解時張祐自負詩¶
名以首冠為己任既而徐凝後至㑹郡中有宴樂天諷¶
二子矛楯祐曰僕為解元宜矣凝曰君有何佳句祐曰¶
<pb:KR3l0017_WYG_002-6b>¶
甘露寺詩有日月光先到山河勢盡來又金山寺詩有¶
樹影中流見鐘聲兩岸聞凝曰善則善矣奈無野人句¶
云千古長如白練飛一條界破青山色祐愕然不對於¶
是一座盡傾凝奪之矣¶
大中中紇干峻與魏&KR0008;争府元而紇干屈居其下翌日¶
&KR0008;暴卒時峻父方鎮南海由是為無名子所謗曰離南¶
海之日應得數斤當北闕之前未消一捻因此峻兄弟¶
皆罷舉¶
<pb:KR3l0017_WYG_002-7a>¶
張又新時號張三頭(進士狀頭宏詞/勅頭京兆解頭)¶
國朝自廣明庚子之亂甲辰天下大荒車駕再幸岐梁¶
道殣相望郡國率不以貢士為意江西鍾傅令公起於¶
義聚奄有疆土充庭述職為諸侯表式而乃孜孜以薦¶
賢為急務雖州里白丁片文隻字求貢於有司者莫不¶
盡禮接之至於考試之辰設㑹供帳甲於治平行鄉飲¶
酒之禮常率賓佐臨視拳拳然有喜色復大㑹以餞之¶
筐篚之外率皆資以桂玉解元三十萬解副二十萬海¶
<pb:KR3l0017_WYG_002-7b>¶
送皆不減十萬垂三十載此志未嘗稍怠時舉子有以¶
公卿闗節不逺千里而求首薦者歳常不下數輩¶
合淝李郎中羣始與楊衡符載等同𨼆廬山號山中四¶
友(内一人不/記姓名)先是封川李相遷閣長㑹有名郎出牧九¶
江郡者執辭之際屢以文柄迎賀於公公曰誠如所言¶
廬山處士四人儻能計偕當以到京先後為齒既而公¶
果主文於是擁旌旗造柴闗激之而笑時三賢皆膠固¶
唯合淝公年十八矍然曰及其成功一也遂束書就貢¶
<pb:KR3l0017_WYG_002-8a>¶
比及京師已鎖貢院乃搥院門請引見公問其所止答¶
云到京後時未遑就館合淝神質瓌秀主司為之動容¶
因曰不為作狀頭便可延於吾廬矣楊衡後因中表盜¶
衡文章及第詣闕尋其人遂舉亦及第或曰見衡業古¶
調詩其自負者有一一鶴聲飛上天之句初遇其人頗¶
憤怒既而問曰其一一鶴聲飛上天在否前人曰此句¶
知兄最惜不敢輒偷衡笑曰猶可恕符載後佐李隲為¶
江西副使失意去從劉闢(已上李羣與揚衡符載等事/一節事意年代前後不相接)¶
<pb:KR3l0017_WYG_002-8b>¶
(差互/尤甚)¶
髙貞公郢就府解後時試官别出題目曰沙洲獨鳥賦¶
即援筆而成曰鴥有飛鳥在河之洲一飲一啄載沈載¶
浮賞心利涉之地浴質至清之流(其年/首送)¶
　　得失以道¶
李翺與弟正辭書(貞元末正辭取京兆解/掾不送翺故以書勉之)其書曰知汝¶
京兆府取解不得如其所懐念勿在意凡人之窮達所¶
遇猶各有時爾何獨至於賢丈夫而反無其時哉此非¶
<pb:KR3l0017_WYG_002-9a>¶
吾人之所憂也吾所憂者何畏吾之道未到於古人之¶
際耳其心既自以為到且無謬則吾何往而不得所樂¶
何必與夫時俗之人同得失憂喜而動於心乎借如用¶
汝之所知分為十焉用其九學聖人之道而和其心使¶
其餘者以與時進退俯仰如可求也則不啻富且貴也¶
如非吾力也雖盡用其十秪益動其心爾安能有所得¶
乎汝勿信人號文章為一藝夫所謂一藝者乃時俗所¶
好之文或有盛名於近代者是也其能到古人者則仁¶
<pb:KR3l0017_WYG_002-9b>¶
義之詞也惡得一藝而名之哉仲尼孟軻没千餘歳矣¶
吾不見其人能知其聖且賢者以吾讀其詞而得之者¶
也後來者不可欺安知其讀吾詞也而不知吾心之所¶
存乎亦未可誣也夫性於仁義者未見其無文也有文¶
而能到者吾未見其不力於仁義也由仁義而後文者¶
天性也由文而後仁義者習也由誠明之必相依爾貴¶
與富在乎外者也吾未能知其有無也非吾求而能至¶
者也吾何愛而屑屑於其間哉仁義與文章生乎内者¶
<pb:KR3l0017_WYG_002-10a>¶
也吾知其有也吾能求而充之者也吾何懼而不為哉¶
汝雖天性過於人然而未能浩浩於其心吾故書其所¶
懐以張汝且以樂言吾道云爾¶
　　恚恨¶
太和初李相回任京兆府㕘軍主試不送魏相公謩深¶
銜之㑹昌中回為刑部侍郎謩為御史中丞嘗與次對¶
官三數人候對於閤門謩曰某頃歲府解䝉明公不送¶
何幸今日同集於此囘應聲答曰經(上/呼)如今也不送謩¶
<pb:KR3l0017_WYG_002-10b>¶
為之色變益懐憤恚後囘謫牧建州謩大拜囘有啟狀¶
謩悉不納既而囘怒一衙官決杖勒停建州衙官能庇¶
徭役求𨽻籍者所費不下數十萬其人切恨停廢後因¶
亡命至京師接時相訴寃諸相皆不問㑹亭午憩於槐¶
隂顔色憔悴傍人察其有私詰之其人具述本意於是¶
誨之曰建陽相公素與中書相公有隙子盍詣之言訖¶
魏公導騎自中書而下其人常懐文狀即如所誨望塵¶
而拜導從問對曰建州百姓訴寃公聞之倒持麈尾敲¶
<pb:KR3l0017_WYG_002-11a>¶
檐子門令止及覧狀所論事二十餘件第一件取同姓¶
之女入宅於是為魏相極力鍛成大獄時李相已量移¶
鄧州刺史行次九江遇御史鞫却迴建陽竟坐貶撫州¶
司馬終于貶所¶
盧吉州肇開成中就江西解試為試官末送肇有啟謝¶
曰巨鼇屓贔首冠蓬山試官謂之曰某昨限以人數擠¶
排雖獲申展深慙名第奉凂焉得翻有首冠蓬山之謂¶
肇曰必知明公垂問大凡頑石處上巨鼇戴之豈非首¶
<pb:KR3l0017_WYG_002-11b>¶
冠耶一座聞之大笑¶
華良夫常為京兆解不送良夫以書讓試官曰聖唐有¶
天下垂二百年登進士科者三千餘人良夫之族未有¶
登是科者以此慨嘆憤惋從十歳讀書學為文章手寫¶
之文過於千卷¶
王泠然與御史髙昌宇書曰僕之怪君甚久矣不憶往¶
日任宋城縣尉乎僕稍善文章每蒙提奬勤勤見遇又¶
以齊甿叨承恩顧銘心在骨復聞升進不出臺省當為¶
<pb:KR3l0017_WYG_002-12a>¶
風波可望故舊不遺近者伏承皇皇者華出使江外路¶
次於宋依然舊逰門生故人動有十輩蒙問及者衆矣¶
未嘗言泠然明公縱欲髙心不垂半面豈不畏天下窺¶
公侯之淺深與著綠袍乘騘馬蹌蹌正色誰敢直言僕¶
所以數日伺君望塵而拜有不平事欲圖於君莫厭多¶
言而彰公短也先天年中僕雖幼小未閑聲律輒參舉¶
選公既明試量擬㸃額僕之枉落豈肯緘口是則公之¶
激僕僕豈不知公之辱僕僕終不忘其故亦上一紙書¶
<pb:KR3l0017_WYG_002-12b>¶
蒙數遍讀重相摩奬道有性靈云某來年掌試仰取一¶
名於是逡巡受命匍匐而歸一年在長安一年在洛下¶
一年坐家園去年冬十月得送今年春三月及第往者¶
雖蒙公不送今日亦自致青雲天下進士有數自河以¶
北唯僕而已光華籍甚不是不知君須稍垂後恩雪僕¶
前恥若不然僕之方寸别有所施何者故舊相逢今日¶
之謂也僕之困窮如君之往昔君之未遇似僕之今朝¶
因斯而言相去何逺君是御史僕是詞人雖貴賤之間¶
<pb:KR3l0017_WYG_002-13a>¶
與君隔闊而文章之道亦謂同聲而不可以富貴驕人¶
亦不可以禮義見隔且僕家貧親老常少供養兄弟未¶
有官資嗷嗷環堵菜色相看貧而賣漿值天冷今冬又¶
属停選試遣僕為御史君在貧途見天下文章精神氣¶
調得如王子者哉實能憂其危拯其弊今公之富貴亦¶
不可多得意者望御史今年為僕索一婦明年為留心¶
一官幸有餘力何惜些些此僕之宿憾口中不言君之¶
此恩頂上相戴儻也貴人多忘國士難期使僕一朝出¶
<pb:KR3l0017_WYG_002-13b>¶
其不意與君並肩臺閣側眼相視公始悔而謝僕僕安¶
能有色於君乎僕生長草野語誠觸忤并詩若干首别¶
來三日莫作舊眼相看山東布衣不識忌諱泠然頓首¶
論曰子曰不怨天不尤人下學而上達又曰求己不責¶
於人君子振跡發身咸覬善地反之於己何得喪之不¶
常望之於人則愛憎之競作王泠然之負氣推命何踈¶
魏丞相之復仇尤人太過凌轢險詖二子得之有若李¶
文公誨弟之書華良夫干時之氣所謂君子之儒也徐¶
<pb:KR3l0017_WYG_002-14a>¶
凝馬植豈非得之且武當垂名於不朽矣尹璞所謂雖¶
文何益後之學者得不以為炯戒哉¶
　¶
　¶
　¶
　¶
　¶
　¶
<pb:KR3l0017_WYG_002-14b>¶
　¶
　¶
　¶
　¶
　¶
　¶
　¶
　唐摭言卷二¶
